    Przerażony i zmęczony sadzisz ostatnie kroki ku bezpiecznemu schronieniu.
    Potykasz się. Ledwo łapiesz dech w piersi.
    Koń padł pod Tobą całkiem niedawno, poraniony i zamęczony ucieczką.
    Gałązki chłoszczą Twoją twarz gdy przedzierasz się przez krzaki,
    zaczyna zmierzchać. 
    Ale coś jest nie tak, bardzo nie tak. Nie ma światła. A wieża sygnałowa zawsze ma 
    zapalone światło, by móc nadać wiadomość o każdej porze.
    Dwa dni temu natrafiłeś na niepokojące ślady podczas samotnego patrolu na bezludziu.
    Wieśniacy uskarżali się, że zwierzęta znikają. Spodziewałeś się zbójców,
    w duchu modliłeś się o zbójców. Ale niestety bogowie byli głusi na twe modły.
    O tak wielkich stadach zwierzoludzi słyszałeś w opowieściach starych wiarusów,
    jak tych którzy koniec wojskowej kariery spędzali w wieżach sygnalizacyjnych.
    
Jak Cię zwą?...
    Przed Tobą stoi samotna, ciemna i cicha sylwetka wieży sygnałowej NG-163-HY.
    Za Tobą słychać potworne wycie nieludzkiej pogoni.
    W Tobie narasta odczucie jakby kozłogłowa bestia dyszała ci na kark.